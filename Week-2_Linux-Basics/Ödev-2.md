### Basit Bash Script Görevi

**Amaç:**  
Bu ödevde, Bash script dili kullanarak temel sistem komutlarını çalıştıran ve çıktıları ekrana yazdıran bir script oluşturacaksınız. Script, hem komut satırı işlemleri hakkında pratik yapmanızı sağlayacak hem de Bash scripting temellerini kavramanıza yardımcı olacaktır.

**Görevler:**

1. **Script Dosyasının Oluşturulması:**
    
    - Script dosyanızın adı `isim_soyisim.sh` olacak (isim ve soyisim yerine kendi adınızı kullanın).
    - Dosyanın en üst satırına shebang eklemeyi unutmayın (örn. `#!/bin/bash`).
2. **Hoş Geldiniz Mesajı:**
    
    - Script çalıştırıldığında, ekrana “Linux Networking ve DevOps Bash Script Challenge” mesajını yazdırın.
3. **DNS Sorgulaması:**
    
    - `nslookup` komutunu kullanarak `google.com` adresinin DNS bilgilerini kontrol edin ve çıktıyı ekrana yazdırın.
4. **Ağ Portlarının Kontrolü:**
    
    - Sunucuda çalışan ağ portlarını görüntülemek için bir komut kullanın.  
        _Not:_ `netstat` komutu bazı sunucularda mevcut olmayabilir. Bu durumda alternatif bir komut (örneğin, `ss`) kullanın.
5. **Tarih ve Saat Bilgisi:**
    
    - Scriptin sonunda, çalıştırıldığı tarih ve saati ekrana yazdıran bir komut ekleyin.
6. **Yorum Satırları:**
    
    - Script’in her bölümüne uygun açıklama (yorum satırları) ekleyerek kodunuzun ne yaptığını belirtin.
7. **Çalıştırılabilirlik:**
    
    - Script dosyasına çalıştırılabilir izinler vererek, scripti sorunsuzca çalıştırılabilir hale getirin.